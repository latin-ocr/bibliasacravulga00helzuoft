„90 ΡκοΡΗΕΤΙΑ AGGAEI 2, 9—2, 24

ria, dicit Dominus exercituum. ⁹ Meum est argentum, et meum est aurum, dicit
Dominus exercituum. ¹⁰ Magna erit gloria domus istius novissimae plus quam
primae, dicit Dominus exercituum: et in loco isto dabo pacem, dicit Dominus
exercituum.

2. Benedictio Dei danda, 2, 11—20.
Malvdictio ¹¹ ln vigesima et quarta noni mensis, in anno secundo Darii regis, factum

¹¹¹1i1's1l'0‘l1lw' est verbum Domini ad Aggzeum prophetam, dicens: ¹² Haec dicit Dominus exerci-

‘'²““‘'¹¹¹‘· tuum: Interroga sacerdotes legem, dicens: ¹³ Si tulerit homo carnem sanctificatam
in ora vestimenti sui, et tetigerit de summitate eius panem, aut pulmentum, aut
vinum, aut oleum, aut omnem cibum: nmnquid sanctificabitur? Respondentes
autem sacerdotes, dixerunt: Non. ¹⁴ Et dixit Aggaeus: Si tetigerit pollutus in
anima ex omnibus his, numquid contaminabitur? Et responderunt sacerdotes,
et dixerunt: Contaminabitur. ¹⁵ Et respondit Aggaeus, et dixit: Sic populus iste,
et sic gens ista. ante faciem meam, dicit Dominus, et sic omne opus manuum eorum:
et onmia quae obtulerunt. ibi, contaminata erunt. ¹⁶ Et nunc ponite corda vestra
a die hac et supra, antequam poneretur lapis super lapidem in templo Domini.
¹⁷ Cum accederetis ad acervum viginti modiorum, et fierent decem: et intraretis
ad torcular, ut exprimeretis quinquaginta lagenas, et fiebant viginti. ¹⁸ aPereussi
vos vento urente, et aurugine, et grandine omnia opera manuum vestrarum: et non
fuit in vobis, qui reverteretur ad me, dicit Dominus. ¹⁹ Ponite corda vestra ex
die ista, et in futurum, a die vigesima et quarta noni mensis: a die, qua fundamenta
iacta. sunt templi Domini, ponite super cor vestrum. '²⁰ Numquid iam semen in
germine est: et adhuc vinea, et ficus, et malogranatum, et lignum olivae non floruit?
ex die ista benedicam.

3. Solium David aeternum, 2, 21—24.
¹¹¹⁰*'‘¹³¹“‘¹¹·³ ²¹ Et factum est verbum Domini secundo ad Aggaeum in vigesima et quarta

¹''52‘ss323''' mensis, dicens: ²2 Loquere ad Zorobabel ducem Iuda, dicens: Ego movebo caelum
pariter et terram. ²3 Et subvertam solium regnorum, et. conteram fortitudinem
regni Gentium: et subvertam quadrigam, et ascensorem eius: et descendent equi,
et ascensores eorum: vir in gladio fratris sui. ²⁴ In die illa, dicit Dominus exercituum,
assumam te bZorobabel fili Salathiel serve meus, dicit Dominus: et ponam te quasi
signaculum, quia te elegi, dicit Dominus exercituum.

18 aAm 4, 9. 1- 24 bSir 49, 13.

