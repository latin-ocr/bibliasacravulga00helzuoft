Dominum
Deum
invocat,

incompa-
rabili

deeore ap·

paret.

e civitate
exit.

440 LIBER s, 32-10‚ 10

quod facere disposui, probate si ex Deo est. et orate ut. firmum faciat Deus con-
silium meum. ³2 Stabitis vos ad portam nocte ista, et ego exeam cum abra mea:
et orate, ut sieut dixistis, in diebus quinque respiciat Dominus populum suum
Israel. ³³ Vos autem nolo ut s‹·1·ut‹›mini actum meum, et usque dum renunciem
vobis. nihil aliud fiat, nisi oratio pro me ad Dominum Deum nostrum. ³4 Et dixit
ad eam Ozias princeps Iuda: Vade in pace, et Dominus sit tecum in ultionem
inimicorum nostrorum. Et revertentes abierunt.

9. ¹ Quibus abscedentibus, ludith ingressa est oratorium suum: et induens
se cilicio, posuit cinerem super caput suum: et prosternens se Domino, clamabat
ad Dominum, dicens: 2 Domine Deus patris mei Simeon, aqui dedisti illi gladium
in defensionem alienigenarum, qui violatores extiterunt in coinquinatione sua,
et denudaverunt femur virginis in confusionem: ³ et dedisti mulieres illorum in
praedam, et filias illorum in captivitatem: et omnem praedam in divisionem servis
tuis, qui zelaverunt zelum tuum: subveni quaeso te Domine Deus meus mihi viduae.
⁴ Tu enim fecisti priora, et illa post illa cogitasti: et hoc factum est quod ipse voluisti.
⁵ Omnes enim viae tuae paratae sunt, et tua iudicia in tua providentia posuisti.
⁶ bRespice castra Assyriorum nunc, sicut tunc castra *Egyptiorum videre dignatus
es, quando post servos tuos armati currebant, confidentes in quadrigis, et in equitatu
suo, et in multitudine bellatorum. ⁷ Sed aspexisti super castra eorum, et tenebrae
fatigaverunt eos. ⁸ Tenuit pedes eorum abyssus, et aquae operuerunt eos. ⁹ Sic
fiant et isti, Domine, qui confidunt in multitudine sua, et in curribus suis, et in
contis, et in scutis, et in sagittis suis, et in lanceis gloriantur, ¹⁰ et nesciunt quia
tu ipse es Deus noster, qui conteris bella ab initio, et Dominus nomen est tibi.
¹¹ Erige brachium tuum sicut ab initio, et allide virtutem illorum in virtute tua:
cadat virtus eorum in iracundia tua, qui promittunt se violare sancta tua, et polluere
tabernaculum nominis tui, et deiicere gladio suo cornu altaris tui. ¹² Fac Domine,
ut gladio proprio eius superbia amputetur: 13 capiatur laqueo oculorum suorum
in me, et percuties eum ex labiis charitatis meae. ¹⁴¹ Da mihi in animo constantiam,
ut contemnam illum: et virtutem, ut evertam illum. ¹⁵ cErit enim hoc memoriale
nominis tui, cum manus feminae deiecerit eum. ¹⁶ Non enim in multitudine est virtus
tua Domine, neque in equorum viribus voluntas tua est, nec superbi ab initio placu—
erunt tibi: sed humilium et mansuetorum semper tibi placuit deprecatio. ¹⁷Deus caelo·
rum, creator aquarum, et Dominus totius creaturae, exaudi me miseram deprecantem,
et de tua misericordia praesumentem. ¹⁸ Memento Domine testamenti tui, et da ver-
bum in ore meo, et in corde meo consilium corrobora. ut domus tua in sanctificatione
tua permaneat: ¹⁹ et omnes Gentes agnoscant quia tu es Deus, et non est alius praeter te.

10. ¹ Factum est autem, cum cessasset clamare ad Dominum, surrexit de
loco, in quo iacuerat prostrata ad Dominum. 2 Vocavitque abram suam, et descen-
dens in domum suam, abstulit a se cilicium, et exuit se vestimentis viduitatis suae,
³ et lavit corpus suum, et unxit se myro optimo, et discriminavit crinem capitis
sui, et imposuit mitram super caput suum, et induit se vestimentis iucunditatis
suae, induitque sandalia pedibus suis, assumpsitque dextraliola, et lilia, et inaures,
et annulos, et omnibus ornamentis suis ornavit se. ⁴ Cui etiam Dominus contulit
splendorem: quoniam omnis ista compositio non ex libidine, sed ex virtute pendebat:
et ideo Dominus hanc in illam pulchritudinem ampliavit, ut incomparabili decore
omnium oculis appareret. 5 Imposuit itaque abrae suae ascoperam vini, et vas
olei. et polentam, et palathas, et panes, et caseum, et profecta est.

⁶ Cumque venissent ad portam civitatis, invenerunt expectantem Oziam
et presbyteros civitatis. ⁷ Qui cum vidissent eam, stupentes mirati sunt· nimis
pulchritudinem eius. ’³ Nihil tamen interrogantes eam, dimiserunt transire, dicentes:
Deus patrum nostrorum det tibi gratiam, et omne consilium tui cordis sua virtute
corroboret. ut glorietur super te Ierusalem, et sit nomen tuum in numero sanctorum
et iustorum. ⁹ Et dixerunt hi qui illic erant, omnes una voce: Fiat, fiat. ¹⁰ Iudith
vero orans Dominum. transivit. per portas ipsa et abra eius.

9, 2 aGn 34. 25. -- ‘1' l>Ex 14. 9. — 15 elac. 4, 212 5, 26.

