Dominus
ipse civi-
tatem
sanctam
dissipavit.

’ΠΒ LAMENTATIONES 1, 22—2‚ 10

THAU.
2² Ingrediatur omne malum eorum coram te: et vindemia eos
sicut vindemiasti me propter omnes iniquitates meas:
multi enim gemitus mei, et cor meum moerens.

2. Poena Domini agnoscitur, 2, 1—22.

ALEPH.
2, ¹ Quomodo obtexit caligine in furore suo
Dominus filiam Sion:
proiecit de caelo in terram inclytam Israel,
et non est recordatus scabelli pedum
suorum in die furoris sui.
BETH.
² Praecipitavit Dominus, nec pepercit, omnia speciosa Iacob:
destruxit in furore suo munitiones virginis Iuda,
et deiecit in terram: polluit regnum, et principes eius.
GHIMEL.
3 Confregit in ira furoris sui omne cornu Israel:
avertit retrorsum dexteram suam a facie inimici:
et succendit in Iacob quasi ignem
fiammae devorantis in gyro:
DALETH.

⁴ Tetendit arcum suum quasi inimicus, firmavit dexteram suam quasi hostis:
et occidit omne, quod pulchrum erat visu in tabernaculo filiae Sion,
effudit quasi ignem indignationem suam.

HE.

⁵ Factus est Dominus velut inimicus: praecipitavit Israel,
praecipitavit omnia moenia eius: dissipavit munitiones eius,
et replevit in filia Iuda humiliatum et humiliatam.
VAU.
‘⁵ Et dissipavit quasi hortum tentorium
suum, demolitus est tabernaculum suum:
oblivioni tradidit Dominus in Sion festivitatem. et sabbatum:
et in opprobrium, et in indignationem
furoris sui regem, et sacerdotem.
ZAIN.
⁷ Repulit Dominus altare suum. maledixit sanctificationi suae:
tradidit in manu inimici muros turrium eius:
vocem dederunt in domo Domini, sicut in die sollemni.
HETH.
8 Cogitavit Dominus dissipare murum filiae Sion:

tetendit funiculum suum, et non avertit
manum suam a perditione:

luxitque antemurale, et murus pariter dissipatus est.
TETH.
⁹ Defixae sunt in terra portae eius: perdidit, et contrivit vectes eius:
regem eius et principes eius in Gentibus: non est lex.
et proplietae eius non invenerunt visionem a Domino.
IOD.
¹⁰ Sederunt in terra. conticuerunt senes filiae Sion:
consperserunt cinere capita sua.. accincti sunt ciliciis.

abiecerunt in terram capita sua virgines Ierusalem.

