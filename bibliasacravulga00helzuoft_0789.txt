44, 6—44, 26 IEREMIAE 765

naverunt aurem suain ut converterentur a malis suis, et non sacrificarentv diis alienis.
⁶ Et conflata est indignatio mea et furor meuS, et succensa est in civitatibus Iuda,
et in plateis Ierusalem: et versae sunt in solitudinem et vastitatem secundum diem
hanc. ⁷ Et nunc haec dicit Dominus exercituum Deus Israel: Quare vos facitis
malum grande hoc contra animas vestras, ut intereat ex vobis vir et mulier, parvulus
et lactens de medio Iudae, nec relinquatur vobis quidquam residuum: ⁸ Provocantes
me in operibus manuum vestrarum, sacrificando diis alienis in Terra AEgypti, in
quam ingressi estis ut habitetis ibi: et dispereatis et sitis in maledictionem, et
in opprobrium cunctis gentibus terrie? ⁹ Numquid obliti estis mala patrum vestro-
rum, et mala regum Iuda, et mala uxorum eius, et mala vestra, et mala uxorum
vestrarum, quae fecerunt in Terra Iuda, et in regionibus Ierusalem? ¹⁰ Non sunt
mundati usque ad diem hanc: et non timuerunt. et non ambulaverunt in lege
Domini, et in praeceptis meis, quae dedi coram vobis et coram patribus vestris.
¹¹ Ideo haec dicit Dominus exercituum Deus Israel: aEcce ego ponam faciem meam
in vobis in malum: et disperdam omnem Iudam. ¹² Et assumam reliquias Iudae.
qui posuerunt facies suas ut ingrederentur Terram AEgypti, et habitarent ibi: et
consumentur omnes in Terra AEgypti: cadent in gladio et in fame: et consumentur
a minimo usque ad maximum in gladio, et in fame morientur: et. erunt in iusiuran-
dum, et in miraculum, et in maledictionem, et in opprobrium. ¹3 Et visitabo super
habitatores Terrae AEgypti. sicut visitaw' super Ierusalem in gladio, et fame, et
peste. ¹4 Et non erit qui effugiat, et sit residuus de reliquiis ludaeorum, qui vadunt
ut peregrinentur in Terra AEgypti: et revertantur in Terram Iuda, ad quam ipsi
elevant animas suas ut revertantur, et habitent ibi: non revertentur nisi qui fugerint.

¹5 Responderunt autem Ieremiae omnes viri scientes quod sacrificarent uxores
eorum diis alienis: et universae mulieres, quarum stabat multitudo grandis, et
omnis populus habitantium in Terra AEgypti in Phatures, dicentes: ¹⁶ Sermonem,
quem locutus es ad nos in nomine Domini, non audiemus ex te: ¹⁷ sed facientes
faciemus omne verbum, quod egredietur de ore nostro ut sacrificemus reginae caeli,
et libemus ei libamina, sicut fecimus nos, et patres nostri, reges nostri, et principes
nostri in urbibus Iuda, et in plateis Ierusalem: et saturati sumus panibus, et bene
nobis erat, malumque non vidimus ¹⁸ Ex eo autem tempore, quo cessavimus
sacrificare reginae eaeli, et libare ei libamina, indigemus omnibus, et gladio, et fame
consumpti sumus ¹⁹ Quod si nos sacrificamus reginae caeli, et libamus ei libamina:
numquid sine viris nostris fecimus ei placentas ad colendum eam, et libandum
ei libamina?

2⁰ Et dixit Ieremias ad omnem populum adversum viros, et adversum mulieres.
et adversum universam plebem, qui responderant ei verbum, dicens: 2¹ Numquid
non sacrificium, quod sacrificastis in civitatibus Iuda, et in plateis Ierusalem vos
et patres vestri, reges vestri, et principes vestri, et populus terrae, horum recordatus
est Dominus, et ascendit super cor eius? 2² Et non poterat Dominus ultra portare
propter malitiam studiorum vestrorum, et propter abominationes, quas fecistis,
et facta est terra vestra in desolationem, et in stuporem, et in maledictum, eo quod
non sit habitator, sicut est dies haec. ²³ Propterea quod sacrificaveritis idolis, et
peccaveritis Domino: et non audieritis vocem Domini, et in lege, et in praeceptis,
et in testimoniis eius non ambulaverit-is: idcirco evenerunt vobis mala haec, sicut
est dies haec.

2⁴ Dixit autem Ieremias ad omnem populum, et ad universas mulieres: Audite
verbum Domini omnis Iuda, qui estis in Terra AEgypti: 25 Haec inquit Dominus
exercituum Deus Israel, dicens: Vos. et uxores vestrae locuti estis ore vestro, et
manibus vestris implestis, dicentes: Faciamus vota nostra, quae vovimus, ut sacri-
ficemus reginae caeli, et libemus ei libamina. implestis vota vestra, et opere perpetrastis
ea. ²⁶ Ideo audite verbum Domini omnis Iuda. qui habitatis in Terra AEgypti:
Ecce ego iuravi in nomine meo magno. ait Dominus: quia nequaquam ultra vo-
cabitur nomen meum ex ore omnis viri Iudaei, dicentis: Vivit Dominus Deus in

44, 11 aAm 9, 4.

pertinaces
idolciiiatria

prius a
propheta,

deinde

ab ipso
Deo cor-
ripiuutur.

